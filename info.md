## Комп'ютерні системи імітаційного моделювання
## СПм-23-4, **Гудзинський Іван Вікторович**
### Лабораторна робота №**1**. Опис імітаційних моделей та проведення обчислювальних експериментів

<br>

### Варіант 6, модель у середовищі NetLogo:
[Rabbits Grass Weeds](http://www.netlogoweb.org/launch#http://www.netlogoweb.org/assets/modelslib/Sample%20Models/Biology/Rabbits%20Grass%20Weeds.nlogo). Класична модель "заячого лугу".

<br>

### Вербальний опис моделі:
Симуляція заячого лугу - в моделі існує популяція зайців, що рухаються лугом, і в залежності від свого руху та рівню енергії ідять траву/бур'ян, розмножуються або помирають. Кожен заяць моделюється окремим агентом що рухається випадково та має індивідульний показник рівня енергії. Енегрія агентів-зайців зменшується від переміщення та від розмноження, але відновлюється від поідання рослин. Рослини представлені пликтами поля зелених (трава) та фіолетових (бур'ян) кольорів. Трава та бур'ян випадково виростають на полі кожну ітерацію симуляції, інтенсивність їх росту та кількість енергії що вони надають зайцям можна змінювати параметрами моделі. Ця модель є прикладом системи хижаків та здобичі (predator-prey systems) і дозволяє досліджувати як вхідні параметри вплювають на виживання та популяцію різних агентів в системі.

### Керуючі параметри:
- **number** - початкова кількість агентів виду "rabbit", тобто зайців в симуляції
- **birth-threshold** - порогове значення енергії необхідної зайцям для можливості розмножитись
- **grass-grow-rate** - показник частоти появлення на полі плиток зеленого кольору, тобто інтенсивність росту трави. Шанс появлення трави на кожній плитці поля розраховується індивідуально як 1000/grass-grow-rate
- **grass-energy** - кількість енергії що заяць отримає за поїдання трави
- **weeds-grow-rate** - показник частоти появлення на полі бур'янів. Обробляється аналогічно з grass-grow-rate, тільки впливає на появлення фіолетових плиток (бур'янів)
- **weeds-energy** - кількість енергії що заяць отримає за поїдання бур'янів

### Внутрішні параметри:
- **energy** - показник рівня енергії зайця. Є індивідуальним для кожного окремого агента-зайця

### Показники роботи системи:
- **count rabbits** - показник поточної кількості агентів-зайців в симуляції
- граф зміни популяції зайців, трави та бур'янів

### Потенційні недоліки моделі:
Кожен агент самостійно здатний створити потомство, що не відповідає природним умовам - для більшої реалістичності можна змінити модель таким чином, що для створення потомства необхідна зустріч в одній локації двух агентів з достатнім рівнем енергії.

### Внесені виправлення:
Граф зміни популяції, чомусь, розраховує кількість трави на кожному циклі моделювання за допомогою виразу `count patches with [pcolor = green] /4`, тобто в якості поточної кількості трави в моделі показується лише чверть реальної кількості зелених плиток на полі. Для виконання цієї лабораторної роботи цей вираз було змінено на `count patches with [pcolor = green]`. Аналогічна зміна була зроблена з графом кількості бур'янів.

<br>

## Обчислювальні експерименти

### 1. Вплив початкової кількості зайців на динаміку зміни популяції

Досліджується вплив початкової популяції зайців на динаміку змін популяцій в моделі. Експерименти проводяться на діапазоні стартових популяцій від 1 до 500 зайців з кроком 50, всього 11 симуляцій. Всі інші параметри мають значання за замовчуванням:
- **birth-threshold**: 15
- **grass-grow-rate**: 15
- **grass-energy**: 5
- **weeds-grow-rate**: 0
- **weeds-energy**: 0

Проводиться спостереження за наступними показниками симуляції:
- Максимальна кількість зайців
- Мінімальна кількість зайців
- Фінальна кількість зайців
- Максимальна кількість трави

Симуляція розглядається протягом 700 тіків - цього вистачає щоб показники популяції дійшли певного балансу і трималися у вузькому діапазоні значань. Під "фінальною кількістю" зайців мається на увазі середнє значення популяції зайців на фінальному проміжку часу (500-700 тіки), де значання популяцій вже дійшло балансу.

![image](https://github.com/user-attachments/assets/c563ff92-897b-41b0-a6d2-631b9466a8eb)

Горизонтальна шкала графіку показує початкову популяцію для даного експерименту. Також початкова популяція продубльована як одна з ліній графу - це зроблено щоб краще побачити залежність мінімумів та максимумів популяції від стартового значення.

Графік показує, що початкова кількість зайців впливає лише на динаміку початкового розвинення популяцій, і практично не впливає на показники популяції після деякого часу роботи симуляції - баланс популяцій до якого приходить система залежить від показників народження та смертності агентів впродовж симуляції, які не змінювались. 
Як бачимо, в експериментах з початковою популяцією від 1 до 200 зайців спостерігається тренд падіння максимальної досягнутої популяції. Це пояснюється там, що при меншій початковій кількості агентів трава має можливість ефективно "розростись" накоплюючи запас енергії майбутньої енергії для зайців на полі. З початком прискорення розмноження зайців вся ця трава фактично "конвертується" в зайців в короткий проміжок часу, що призводить до різкого росту популяції. Більша початкова популяція зайців не дозволяє накопичити таку кількість траву на початку, тому і максимальна кількість стає меншою. Цей тренд переривається тому що починаючи зі стартової популяції в 250 зайців максимальна кількість зайців за весь час симуляції починеє припадати на момент старту - популяція одразу починає падати, і ніколи більше не досягає рівня початку. Це можно явно побачити в крайньому випадку де стартова популяція дорівює 500:

![11_graph](https://github.com/user-attachments/assets/aac1d98a-ebfb-4901-83d5-f4ed5d30ce6f)

Також слід зазначити, що перехідний момент тренду максимальної популяції не є випадковим - можна побачити що "фінальна" кількість зайців в кожній симуляції тримається приблизно в діапазоні 230-240 - тож не дивно що при стартовій популяції в 250 чи вище система не має змоги підтримати популяцію більше стартової.

### 2. Вплив поживності бур'янів на розподіл популяції

Досліджуеється вплив поживності бур'янів на розподіл популяції. В цьому експерименті бур'яни мають меншу інтенсивність росту ніж звичайна трава. Інтенсивності росту а також поживна вартість трави впродовж експеримента не змінюється - розглядаються лише зміни в поживності бур'янів.

Незмінні значення параметрів моделі:
- **number**: 150
- **birth-threshold**: 15
- **grass-grow-rate**: 15
- **grass-energy**: 5
- **weeds-grow-rate**: 5

Проводиться спостереження за наступними показниками симуляції:
- Середня кількість зайців
- Середня кількість трави
- Середня кількість бур'янів

Зміни поживності бур'янів розглядаються на доступному діапазоні 0-10, з кроком 2.5 - всього 5 симуляцій:

![image](https://github.com/user-attachments/assets/befea447-5161-4674-a066-87cdfecfefcf)

Горизонтальна шкала графіку показує поживність бур'янів на кожному експерименті, вертикальна - значення популяції.
Як бачимо з графіку, більша поживність рослин призводить до швидкого зростання популяції зайців, що в свою чергу зменшує популяцію обох видів рослин (хоча параметри росту та поживності трави не змінювались впродовж експерименту). Також варто зазначити, що зміна популяцій зайців та рослин і відбувається в протилежному напрямку, загальний рівень популяції росте, тобто популяція рослин падає повільніше ніж росте популяція зайців. Це пояснюється тим, що кількість загальної енергії в системі більша, і для підтримання більшої популяції зайців витрачається менша кількість рослин.

### 3. Вплив порогового значення енергії для розмноження на осциляцію популяції.

Досліджується вплив порогового значення енергії для розмноження на осциляцію популяції, тобто як "доступність" розмноження впливає на загальну популяцію зайців і циклічні зміни популяції з часом.

Незмінні значення параметрів моделі:
- **number**: 150
- **grass-grow-rate**: 15
- **grass-energy**: 5
- **weeds-grow-rate**: 0
- **weeds-energy**: 0

Проводиться спостереження за наступними показниками симуляції:
- Середня кількість зайців
- Мінімальна кількість зайців
- Максимальна кількість зайців

Симуляція виконується протягом 500 тіків для кожного показника `birth-threshold`. Для підракунку середньої, мінімальної та максимальної кількості зайців не враховуються перші 100 тіків - це зроблено щоб відкинути перший, більш хаотичний період змін в популяціяї який не репрезентує фінальний стабілізований стан осциляції. Приклад цих "скачків" популяції можна побачити на рисунку:
![{334C062D-1737-4973-8BFB-E64566D5ACA6}](https://github.com/user-attachments/assets/a197d107-088d-4ca2-a233-6a537201e236)

Зміна параметра `birth-threshold` розглядаэться на всьому доступному діапазоні від 20 до 0, з кроком 5 - всього 5 симуляцій:

![image](https://github.com/user-attachments/assets/c0526b23-bfd7-414c-b02d-6fa5271ad2e0)

Як бачимо з графіку, середньє значення популяції зайців здебільшого не змінюється, але можна помітити тренди росту максимальної та падіння мінімальної кількості зайців в моделі. Тобто збільшена легкість задачі розмноження призводить до більш амплітудної осциляції популяції, і майже не впливає на середнє значення кількості агентів.
